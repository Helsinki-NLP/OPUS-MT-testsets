St. Hans-feiring ved Fjellbrudammen har en lang tradisjon. 
Når dette ble en samlingplass midtsommerkvelden vet vi ikke, men fra mellomkrigstida og fram til rundt 1960 var det årviss feiring her. 
Da ble dammen gjerdet inn, fordi den hørte med til byens drikkevannskilde. 
Under krigen ble tradisjonen brutt, men behørig tatt opp igjen i 1945.
I løpet av de 40 årene årene som er gått siden feiringa tok slutt, vokste og grodde det til, slik at den grønne vollen er blitt helt ugjenkjennelig. 
Vemodig for oss som hadde opplevd mange trivelige St.Hans-aftener på Fjellbrua. 
På denne plassen var det buskapen til Moldegård samlet seg før de ble tatt ned til sommerfjøset for å bli melket. 
Sommerfjøset lå ned på Fjøsbakken vest for Vardevegen, like før der bommen står i dag. 
I forbindelse med markaplanen så ble klausuleringsbestemmelsene endret. 
Gjerdet rundt Fjellbrudammen ble tatt vekk og nå var muligheten til å gjenskape noe av det som var og tilrettelegge for bruk. 
Med stor dugnadsinnsats og i samarbeid med Molde kommune startet det med hogst og rydding. 
Broer ble bygd, man anla stier og ildsteder, og det ble bygd brygge tilrettelagt for rullestolbrukere. 
Bord og benker kom på plass, alt dette til nytte og glede for så vel skoleklasser, barnehager, institusjoner og for folk flest som vil kose seg i de vakre omgivelsene. 
Området er i dag mye brukt. 
Den direkte årsaken til at vi ville gjøre noe for denne unike plassen, var alle de gode minnene mange hadde derfra. 
Vi gjorde mange forsøk på å få tak på gamle bilder fra disse feiringene, men det viste seg å ikke være enkelt, til tross for at vi brukte pressen og mer til. 
Årsaken var at de færreste hadde fotoapparat på den tiden. 
Derimot mintes alle vi snakket med hvor utrolig mye moro vi hadde det på denne midtsommerkvelden. 
Så historier og minner ble det.
Vandringen opp "Fjøsan" og Vardevegen startet sent ettermiddag (ingen hadde bil). 
Alt gikk fredelig for seg, og vi skulle feire noe sammen som vi gledde oss til. 
De fleste kom fra nærområdene i det som var gamle Bolsøy kommune, men også en del som bodde lengre ned i byen. 
Alle hadde sine egne bål, med fast følge av kaffelars. 
Brannfaren med alle disse bålene var ikke tema. 
Når alt var over var alle bål slukt. 
Å rydde etter seg var en god vane og en selvfølgelighet. 
Bare kurukene lå igjen, de hørte med. 
Mange hadde med seg middagen, for arbeidsdagene var lange den gang, og når far kom hjem var alt pakket og klart til å dra. 
Lillian Melsæther fortalte at hennes mor hadde med kjøttkaker og kålstuing. 
Kjøttsuppe var også en grei middag å ta med, men rømmegrøt var vel det mest vanlige. 
Dette var jo før engangsgrillen, pølsa og pølsebrødet sin tid. 
Husmødrene som stort sett var hjemmeværende disket opp med mye god hjembakst som kringler, boller, vafler og syltetøy. 
Å, hvor godt det smakte! Mens de voksne nøt fjellkaffen sin var saft leskedrikken for oss barn. 
Brus var luksus, og slett ikke noe vi var bortskjemte med.
Etter at alle var gode og mette, startet lekene - et høydepunkt for så vel voksne som oss barna. 
Skotthelle, hesteskokasting (min far hadde med hestesko) og "siste par ut Kari og Knut" var veldig populært. 
Dra tau var også en attraktiv lek; her var det om å gjøre for jentene å komme på lag med de sterkeste og kjekkeste guttene. 
Dødsens alvor må vite! Fiskekonkurransen gikk ut på å få den første fisken. 
Kåre Hjelvik kunne fortelle at Fredrik Wold Erlandsen var den suverene vinner gjennom mange år. 
Det hendte at Presto hornmusikk spilte ved flere feiringer.
Mannfolkene hadde sitt eget språk med talende blikk til hverandre - et lite hint om at det var noe de skulle se på, og så forsvant de bak buskene, hvor små klunker hørtes. 
Ikke alle konene var like blid for dette, men det hele var jo ganske uskyldig. 
Noen ble fristet til et bad i smug (ikke helt lovlig, det var jo byens drikkevann), men vi hørte ikke at noen tok skade av det. 
Verre var det nok da tyskerne badet hestene sine der under krigen. 
Resultatet viste seg når vannkranene ble skrudd på.
St. Hansfeiringa i 1945 var spesiell, den skjedde i glede og takknemlighet over gjenvunnen frihet. 
Under krigen var all St. Hans-feiring forbudt, og Hjørdis Moe fortalte om den første etterlengtede feiringa etter fem lange år. 
Asbjørn "Dollan" Holst hadde i den anledning knyttet bånd over Fjellbrua, og ved klippinga av båndet erklærte han i høytidlig ordelag at nå kunne de passere over broen, som ved denne anledning ble kalt Broen over Kwai. 
Åpningen av denne spesielle St. Hans aften startet med at alle dannet en ring, og sang nasjonalsangen. 
At en og annen gledeståre ble felt når "Ja vi elsker" lød utover Fjellbruvatnet er ikke til å undres over.
Artikkelen er hentet fra Romsdalsmuseets årbok 2005
Første akt: Vi er i Kristiania rundt århundreskiftet, i spisestuen til en familie fra middelklassen. 
Det er julekvelden og familien, med mor og far og tre barn, er samlet rundt juletreet.
Så banker det på døren, og inn kommer doktor Pinneberg. 
Scenen er satt for de triste hendelsene som skal komme. 
Trondhjems totalafholdsforening ble stiftet 23.1.1878 etter initiativ av lege Oscar Nissen. 
Foreningen var en av de første i den bølgen av totalavholdsforeninger som kom særlig i 1880-årene. 
Foreningen kjøpte en egen bygård, Kjøpmannsgt. 
30 i Trondheim, og ansatte en egen agent som skulle arbeide for avholdssaken både i byen og distriktet. 
Det ble også dannet sangforening og kvinneforening, barneforening og ungdomslag.
Totalavholdsforeningen har i flere omganger avlevert arkivsaker til Statsarkivet i Trondheim, siste gang i 2004. 
I denne siste avleveringen var det også en trekasse med lysbilder, hvorav flere tydeligvis hører sammen, de er alle merket med "Doktor Pinneberg". 
Serien består av 18 lysbilder som viser forskjellige scener, men ingen av bildene ser ut til å ha noen direkte tilknytning til avholdssaken. 
Hvordan har disse lysbildene havnet i totalavholdsforeningens arkiv? Hva er det bildene egentlig forestiller? Hvem er nå denne doktor Pinneberg?
Andre akt:
Vi er på doktor Pinnebergs kontor. 
Foran døren står et pyntet juletre og på en stol sitter en mann med en liten syk jente på fanget. 
På veggen henger det en tegning av et skjelett.
Når vi søker etter doktor Pinneberg i folketellingen 1900 får vi ingen treff, det er ingen som heter Pinneberg i Norge på dette tidspunktet (det nærmeste vi kommer er syv personer med etternavnet Pinnerud). 
Pinneberg er altså et oppdiktet navn. 
Men det er også et annet spor på lysbildene: "A. Hanssen. Fabrikation og udleie af lysbilleder. Kristiania" står det på merkelappen. 
Og vi kan finne en A. Hanssen som driver med lysbilder i 1900. 
I Waldemar Thranes gate 10 i Oslo bor Agnes Hanssen sammen med foreldre, fire søsken og to tjenestepiker.
Agnes er oppgitt å ha som yrke: "Fabrikation og kolerering af Lysbilleder".
Agnes Hanssen er bare 21 år gammel i 1900, men har altså skapt sin egen arbeidsplass. 
Hun lager lysbilder, og selger eller leier dem ut. 
Lysbildene hadde på dette tidspunktet blitt et populært element ved foredrag og forelesninger, og vi kan forestille oss at serien om "Doktor Pinneberg" er illustrasjoner til en trist, men moralsk oppbyggelig historie som har blitt fortalt under et møte i Trondhjems totalafholdsforening. 
Kanskje har Agnes tatt lysbildene hjemme hos seg selv, med familie og naboer som modeller?
Vi har ikke funnet noe manuskript, eller noe annet som forklarer historien som utspiller seg i lysbildeserien, eller som forklarer hvordan avholdsforeningen har brukt den. 
Et lite julemysterium i Statsarkivet altså.
På sørsida av Askøy, like vest for Bergen, ligg Strusshamn. 
Den lune vågen er ei av dei beste hamnene ved Byfjorden, i leia mot sør.  
Karantenehamn
I seglskutetida kunne hamna vera full av bergenske og utanlandske fartøy som låg og venta på høveleg vind. 
Gamle fortøyingsringar frå l687 vitnar enno om dette. 
Strusshamn var karantenehamn for skuter som kom inn leia med det gule pestflagget i masta.
Gjestgjevarstad og handel
Etter forordninga i 1648 om «Skydsfærd til Lands og Vands, samt Gjæstgiverier i Norge» vart det også lagt ein gjestgjevarstad her. 
Hovudbygningen, som truleg skriv seg frå 1700-talet, stod fram til 1993, endra og ombygd, men framleis med ein dåm av gammal velstand. 
Bygningen hadde ei frittståande søylerad over to etasjar i hovudfasaden, men på J.F.L. Dreiers penneteikning ser vi gjestgjevarhuset med stort valmtak ved sida av eit sjøhus som i dag er borte.
På gjestgjevarstaden var det ein livleg byttehandel, og tala i medisinalrapportane over kjønnssjukdomar er dei høgaste i Søndre Bergenhus Amt.
Industristaden Strusshamn
I 1804 sette Hans Nielsen Hauge og venene hans opp eit møllebruk i Strusshamn, og utover på 1800-talet var gjestgjevaren samstundes møllebestyrar. 
Møllebruket utvikla seg til å verta ei sentral forretningsmølle for maling av austersjøkorn som dei bergenske kjøpmennene importerte. 
Som dei fem andre Askøymøllene vart også mølla i Strusshamn driven av bergenske møllarmeistrar. 
Då vervseigar Ramus Rolfsen frå Elsesro kjøpte mølla i 1879, sette han inn ein turbin i staden for det gamle vasshjulet.
I 1909 avvikla bergensfirmaet M.G. Riisøen møllebruket og selde driftsbygningane og vassrettane til Arne Johannessen, som flytte sin shoddyfabrikk dit frå Årstad. 
Dette var i mange år ei hjørnesteinsbedrift i kommunen, ei av dei fremste i Skandinavia innanfor denne bransjen. 
I 1980-åra vart produksjonen avvikla. 
Kyrkja
Den første kyrkja vart bygd her i 1741, som ei annekskyrkje under Domkirken. 
Laksevåg og Loddefjord høyrde under Strusshamn sokn; Loddefjord heilt fram til 1915. 
Den gamle kyrkja i Strusshamn brann i 1861, men ho vart gjenreist i 1864, lenger sør. 
Også denne kyrkja brann, i 1966, og vart bygd opp att i 1969.
Norges første postrute med bil ble startet i 1908 og gikk fra Steinkjer til Rødhammer. 
At det var i Nord-Trøndelag dette skulle finne sted, gir grunn til å tenke litt tilbake og sette denne begivenheten inn i ett tidsperspektiv. 
Man kan spørre seg hvordan utviklingen var når det gjelder rutegående trafikk i den store verden omkring forrige hundreårsskifte?
Allerede på 1700 tallet begynte man å eksperimentere med dampdrevne vogner som Cugnot`s dampvogn fra 1760. 
Mange andre forsøkte seg og vi kjenner historien om landeveislokomotivet som kom til Levanger i 1875 og kjørte ett par prøveturer før det forsvant ut av historien/bildet. 
Disse dampdrevne vognene ble for tunge og svære i ett hvert fall for de norske veiene. 
Det hestløse kjøretøyet fikk først sitt skikkelige gjennombrudd da forbrenningsmotoren ble utviklet på 1800-tallet.
Franskmennene var først ute med lette vogner med forbrenningsmotor, så da den første Mercedesmodellen så dagens lys i 1886, så var den langt på vei en fransk konstruksjon. 
Den var da også oppkalt etter en fransk pike ved navn Mercedes Jellinek. 
Dette var en svært lett bil i forhold til de tunge og massive dampdrevne bilene, men fortsatt var det en hestvogn påsatt motor.
Fra hest og vogn til motorvogn
Også i Norge var hest og vogn nesten enerådende fram til langt inn på 1900-tallet. 
Men omkring 1860 åra begynte man å interessere seg for dampdrevne kjøretøyer på veg her i landet. 
Da var den første jernbanen mellom Christiania og Eidsvold åpnet allerede i 1854. 
Man begynte derfor å få litt erfaring med dampdrevene farkoster. 
Det første dampskipet ble tatt i bruk ute i verden i 1807, og det første dampskipet ble tatt i bruk i Norge omkring 1850.
Den første bilen med forbrenningsmotor kom til Norge ca 1900 og var Schous Bryggeris Daimler fra 1899. 
Samme år forsøkte man seg med bussdrift i Oslo med LIFU-dampbuss. 
Den første faste bilruten i Norge regnes fra 1908, da Johan Aarøe startet opp ruten mellom Molde og Batnfjord.
Nord-Trøndelag var hakk i hel da adm.dir. Jens Munch den 7. april 1908 på vegne av det nystartede selskap Stenkjær & Namsos Automobilselskap sendte inn søknad til Amtmann Løchen om tillatelse til å trafikkere strekningen Stenkjær-Rødhammer med automobil. 
At Jens Munch samtidig var Amtsingeniør og dermed var den som skulle behandle søknaden, gjorde vel at saken gikk fort igjennom. 
Allerede 25. juli 1908 ble ruten åpnet. 
Dette er en saksbehandlingstid på bare tre måneder på en sak som vel må sies å være stor og framtidsrettet. 
Det var med andre ord mange steder i Norge og ute i verden at man var inne på tanken å få i gang rutetrafikk med motorkjøretøyer, som kunne avløse den tradisjonelle hesteskyssen.
Innovatører i Nord-Trøndelag
Man kan bli forbauset over at man kom så tidlig i gang i jordbruksamtet Nordre Trondhjem. 
Bare 20 år etter at den første bilen var konstruert og bare syv år etter at den første bilen kom til Norge, så bestemmer man seg for å gå til innkjøp av to kostbare Rex Simplex biler/busser, og setter i gang en postførende bussrute mellom Steinkjer og Rødhammer.
Hvordan kunne man være så tidlig ute med et slikt løft i et ellers noe fattig og tilbakestående fylke som Nord-Trøndelag? 
Mye må bero på at man hadde dyktige folk i ledelsen av amtet og da med Amtsingeniør Jens Munch i spissen. 
Dette må ha vært en person som var interessert i nymotens ting og innretninger. 
Vi vet at han gjennom lengre tid hadde hatt kontakt med Arne Guldahl i Trondheim, som forhandlet biler av merket Rex Simplex og at dette var en av de første bilforhandlerne utenfor Kristiania.
Mye tyder på at Guldahl var en av initiativtakerne til oppstart av postruten. 
Styret besto i starten av: Amtsingeniør Jens Munch, banksjef Wendelboe, bokhandler O. C. Dahl, kjøpmann Einar Hustad og ingeniør Emil Astrup. Dahl. 
Hustad og Astrup var fra Namsos, og at Namsosmiljøet var så sterkt inn i styret kan tyde på at man fra denne del av amtet så store fordeler med å få i gang en slik rute. 
Kanskje så de at det ville ta mange år før man fikk jernbane fram til Namsos, da var det nest beste løsning en hurtig automobilrute som kunne erstatte hesteskyssen i sommerhalvåret!
Banksjef Wendelboe engasjerte mekaniker Oliver Joakim Ivarsen til å hente de to bestilte vognene ved fabrikken i Sachen-Altenburg i Tyskland. 
O. J. Ivarsen var da også et funn for det nystartede selskap. 
Han dro ned til Tyskland og gjennomgikk et to måneders kurs i kjøring av bilen samt nødvendig vedlikehold. 
Han kom tilbake til Steinkjer med bilene med kveldstoget 13. juli.
Det var vel ikke det spor merkelig at det ble folkevandring til jernbanestasjonen for å se på vidundrene. 
Det var jo bare tre år tidligere at jernbanen var blitt åpnet til byen, så en kan jo tenke seg til at man hadde en følelse av at det var en ny tid som var i ferd med å innta byen og distriktet. 
Det finnes mange bilder av disse flotte Rex Simplex syvseterne, men bildene er stort sett tatt på avstand så man får ikke mye opplysning om detaljer. 
I dag eksisterer det ikke biler av denne typen og årgang. 
Det nærmeste man kan finne er en Rex Simplex fra 1914 som står på Norsk Kjøretøyhistorisk museum på Lillehammer.
På de årene som er gått mellom 1908 og 1914 er mange ting endret, og vi kan nesten ikke se likhet mellom denne og de to bilene som bruktes på ruten. 
Da er det nærmere å sammenlikne med NTMFs Vivinus fra 1909, som står på Egge museum.
Verksted på Naustvollen
Da Stenkjær og Namsos Automobilselskap gikk til innkjøp av to Rex Simplex sommeren 1908, hadde man garasje klar. 
Dette må være de første bilene som ble tatt i skikkelig bruk i vårt fylke, og da er verkstedet sannsynligvis også det første bilverkstedet. 
Beliggenheten av dette var på Naustvollen, som er ca. der badet ved Dampsaga ligger i dag. 
Verkstedmester var O. J. Ivarsen samtidig som han var sjåfør.
Vel tilbake i Steinkjer ble det mandag 15, juli foretatt en prøvetur til Rødhammeren og torsdag 25. juli ble Norges første postførende bilrute åpnet for ordinær trafikk. 
De to bilene greide trafikken ganske bra, så de må ha vært av ganske god kvalitet. 
Mest plage hadde man med punkteringer, både fordi dekkene var av dårlig kvalitet, vegene var sporete og humpete, men også fordi folk langs vegen kunne spre spiker og glass i vegbanen for å forsøke å hindre trafikken.
Driften av ruten gikk svært bra og allerede etter første driftsåret dvs i 1910 kjøpte selskapet en tredje vogn av merket La Buire. 
Ruten mellom Steinkjer og Rødhammer ble da også starten på Fylkesbilene i Nord-Trøndelag som i dag er TrønderBilene. 
Sammen med Jens Munch ble O. J. Ivarsen uten tvil pioneren i Nord-Trøndelag innenfor bil og motor og verksteddrift.
Personlig tror jeg at myndighetene i NT med Amtsing. 
Jens Munch i spissen allerede i 1904-05 innså den betydning bilen ville få for utviklingen av transporten framover, og at det var derfor han var så positivt innstilt og at han ble en slik foregangsmann for å ta bilen i bruk både i passasjer- og posttransport/godstransport.
Vi ser det også ved at regler for bruk av motorkjøretøyer på offentlig veg ble behandlet i Amtstinget så tidlig som i 1904.
Dette var svært tidlig i forhold til andre amt man kan sammenlikne oss med. 
Og at bilen fikk stor betydning det kan man jo i ettertid bare konstatere ble tilfelle. 
Så kan man undre seg over at disse pionerene på bilsiden kunne være så tidlig ute. 
Man kan også spørre seg hva som gjorde at de så mulighetene i en slik ny oppfinnelse, når samfunnet rundt dem var store motstandere av å ta disse nymotens og avskyelige redskaper i bruk.
Artikkelen er skrevet av Vidar Natvig ved Nord-Trøndelag Motorhistoriske forening
Utedo er for dei fleste eit avtrede ein brukar når ein er på hyttetur i høgfjellet. 
Men det finnast endå 160 utedo i Oslo som tømmast ein gong i veka. 
Når kom eigentleg vassklosetta ?  
Utedass og utedo
Utedass er et avtrede, en do, en utedo eller en dass som er plassert utendørs, ofte i et separat skur i nærheten av en bolig. 
Ordet kommer fra en nedtysk eufemisme, das Häusschen, «lillehuset» og hvor kun den første ordet, bøyningen das, ble videreført på norsk. 
Andre ord for utedass er privét og utedo. 
Før vannklosett eller innedo ble vanlig var det en selvfølge at doen var en utedo. 
Utedass og utedo er derfor relativt nye ord. 
Dass og do er de gamle ordene.
Klage på tømming av priveta
Dette usignerte skrivet stila til Volda Heradstyre tidleg på1940-talet, handlar om dei sanitære tilhøva i Hallkjelsvik byggjekommune. 
Brevskrivaren fortel i fargerike vendingar om eit landskap kor driten flyt fritt både ståande, flytande direkte i bekkar og flygande som gylla på jorda:
Klagene går som nemnt ut på at priveta ikkje vert tømde til rett tid. 
Det er fleire døme på at ein må stå oppe på benken når dei skal brukast. 
Når doet endeleg vert tømt, vert det så tilgrisa rundt husa at stanken sit i fleire dagar, og kjøyringa går for seg på den måten at innhaldet skvulpar over og ligg att på vegane, og born og vaksne som ferdast på dei same vegane, andar inn denne styggeheita frå priveta. 
Om våren vert denne privetgjødsla spreidd utover jorda og vert ofte liggjande udekt i dagesvis i sol og regn og vind.
Framveksten av kommunal renovasjon
Kommunal renovasjon, vannklosett og bad er ei forholdsvis ny og moderne oppfinning. 
Utbygging av det offentlege kloakksystemet i Volda ser ut til å starta i 1939 då 11 husstandar betalte "kloakktilkoblingsavgift" på om lag 100 kroner. 
I 1949 var det om lag 143 husstandar i Volda som hadde innlagt vassklosett og bad, mens 320 husstandar betalte bossavgift. 
Vass - og kloakksystemet i Volda vart ferdig utbygd i 1960 åra.
Ein av pionerane innan norsk samfunn og kulturforskning - Eilert Sundt (1817-1875) - konstaterte at det fantes mange ulike måtar å kvitte seg med avføringa på i landet. 
I byane hadde dei mest velståande utedo eller priveta og det same var tilfelle med enkelte bønder, embetsmenn, handelsmenn og skysstasjonar på landsbygda.
Renovasjon på landsbygda
I historisk samanheng har handsaminga av skitten på landsbygda vore prega av nyttetenkjing, nøysemd og mangel på bluferdighet. 
På landet var det mest vanleg at menneskjeavfall vart gjenbrukt ved at doen hadde nedløp til møkkakjellaren. 
Denne var ofte delvis under, men alltid i tilknyting til fjøset. 
Ifølgje Eilert Sundt var ikkje blandinga av dyre - og menneskjeskit den beste gjødsla, men mest nyttig for dei fattige bøndene som ikkje var for "kræsen". 
I Luster i Sogn og Fjordane var det eit gamalt ordtak som sa at utan " dunken" grodde enga dårleg.
Renovasjon i byane
I byane var det "nattmennene" eller dotømmarane som fjerna skiten frå utedoen og var organisert som yrkesgruppe. 
På landet var det ikkje uvanleg å la omstreifarar gjere denne jobben og Sundt fortel at mennene gjorde dette når dei var fulle av alkohol. 
Bruk av utedo føregår også i moderne tid i Noreg. 
I våre dagar tømmer reinhaldsetaten i Oslo årleg ca 50 tonn "privétavfall", mens mengda som ble henta fra hovudstadens bøtter og bingar for 50 år sida var ca. 6 000 tonn. 
I 1900 var utedassen praktisk talt dominerande i Oslo, og det fantes berre 18 vassklosett i hele byen, de første kom rundt 1860.
Offentlig hygiene
Framveksten av den offentlige sundhedspleie såg at dårlig hygiene og forureining av drikkevatn kunne føre til sjukdomar som gulsott, hepatitt, tyfus og kolera. 
Rotteplaga kunne vere stor. 
I løpet av 1700-talet vart det oppretta sunnhets- og karantenekommisjonar i ein del byar, der hovudvekta vart lagt på smittsame og epidemiske sjukdommar. 
I 1831 vart det oppretta provisoriske sunnhetskommisjonar i alle kjøpstader, ladestader og prestegjeld. 
På landet vart sunnhetskommisjonen i regelen samansett av fogden/sorenskrivaren, soknepresten/res. kapellan, ein offiser, distriktslegen, lensmannen og 1-2 soknemenn. 
På landet kunne sunnhetskommisjonar også dele prestegjeldet i avdelingar
Min mors drøm om et fritt Norge 1945 
Våren 1945 skjedde det en hendelse om jeg aldri kan glemme. 
Jeg var fylt 6 år og bodde på Sandaker i Oslo sammen med mine foreldre og besteforeldre i et gammelt hus fra 1860 årene. 
En dag forteller mor til far og meg at hun om natten hadde hatt en merkelig drøm. 
Hun drømte at hun så det norske flagget i rødt hvitt og blått komme dalene ned fra en blå himmel. 
Flagget vårt hadde vært pakket ned i en gammel dragkiste i uthuset siden krigen startet 9 april 1940. 
Hun sa til far at nå ble det snart fred og flagget måtte vaskes og strykes for å gjøres klar for fredsdagen som snart kom. 
Far, bestemor og bestefar ble alle forskrekket og sa dette måtte hun ikke gjøre for tyskerne og norske nazister kunne oppdaget flagget og vi kunne bli arrestert for oppvigleri. 
Vi hadde nemlig et skomakerverksted i bakgården og folk kom og gikk til skomakeren daglig. 
Men mor ga seg ikke. 
Hun hentet frem flagget fra dragkisten og vasket det og hang det til tørk på gangen i 2 etg. 
Deretter ble det strøket og lagt tilbake i dragkisten - klart for den store dagen. 
Den 8 mai kom med det glade budskapet at tyskerne hadde kapitulert og vi var igjen et fritt land. 
Mor sa at flagget skulle heises på flaggstangen vår som forøvrig var den største på hele Sandaker. 
Far var ennå usikker på at det var riktig, men mor ga seg ikke. 
Flagget ble heist opp og snart vaiet det i vinden slik at alle i nabolaget kunne se at nå var det fred i Norge. 
Samme kveld fikk jeg være med mor og far ned til Grefsenveien der folk kastet blendingsgardinene sine ut av vinduene. 
De ble satt fyr på nede på fortauet og snart brant det bål oppover Grefsenveien. 
Da sa mor til far og meg "Nå er den endelig fred i Norge". 
Det er et inntrykk som sitter sterkt i minne og som jeg aldri kan glemme. 
Arild Gulbrandsen 
Som en introduksjon til gatesporten basse presenterer vi her et utdrag av artikkelen "Basse - ein trøndersport", av Bjørn Sørenssen: 
"Medan eg skriv desse linjene er det vår, og da eg sykla forbi Lilleby skole på veg til arbeid i dag, kunne eg med lette konstatere at med våren i Trondheim, kjem også bassen.
Med jamnvekt på begge stavingane. 
I skolegarden er basserutene tatt i bruk og ein svart to-rings basse er på veg mot den berykta "dauruta" og rett etter stig den gamle kontroversen som eit hylekor opp mot vårhimmelen: "Blakka på daurut!" "Nei! Det må du sei først!" "Tosk! Det e ailltid blakka på daurut!" Og så bortetter til naseblodet flyt eller skoleklokka ringer. 
Eg syklar vidare eg veit at det enno fins faste haldepunkt i tilveret. 
Dessutan er det alltid blakka på daurut. 
Skulle berre mangle. 
Elles vart ein vel aldri ferdig.
Bassespelet, denne edle sporten, som saman med skotthyll er Trøndelags største gåve til den norske idrettsfloraen, er diverre også eit blankt kapittel i den norske idrettssoga. 
Så vidt eg veit, fins det førebels ikkje noke skriftleg materiale om basse, samstundes som eg i godt lag saman med andre trondheimsfolk ofte opplever at samtalen tar seg kraftig opp når ein kjem inn på dei innfløkte uskrivne bassereglane: her er alle like store autoritetar. 
Det blir mykje prat om at slik gjorde vi det på Lamon og slik på Byåsen, men enno har ingen tradisjonssamlar tatt på seg å få orden i dette digre tilfanget. 
Artikkelen er meint som ei utfordring til alle bassevenner i Trøndelag om å få fart i dette arbeidet og eit førebels første steg innafor ei ny forskningsgrein: bassevitskapen.
Først til sjølve gjenstanden. 
Ein basse blir laga av ringar som blir klipte opp av gamle sykkelslanger (vertikale snitt) som så blir bundne saman på ulike vis. 
Den enklaste forma er ein einringsbasse som på skap kan minne om ein smultring alt etter kor stramt ein knyt hyssingen. 
Einringsbassen er for småungar og nybyrjarar og klippsnittet på ringane er grovt. 
Den vanlegaste forma for basse er toringsbassen eller ein litt meir avansert modell basert på det same prinsippet, treringsbassen. 
Prinsippet for toringsbassen er to einringsbassar tredd i kvarandre. 
Problemet blir da å sjå til at bassen kjem i jamvekt, noko ein gjer ved hjelp av ulike samanbindingsmetodar. 
Ringsnittet skal vere så fint som mogleg, hyssingen skal vere stram, men ikkje for stram. 
Den ideelle toringsbassen skal minne om ein luftig ball og gje ein lett sprett ved tilslag. 
Det er viktig at knyttinga blir gjort skikkeleg. 
Det pinligaste ein basseeigar kan komme ut for er ein basse som går i oppløysing under spelet. 
Slikt blir ikkje gløymt så fort. 
Talet på spelarar kan vere frå to og oppover til tjue. 
Ein blir rådd til å haøde talet på spelarar under ti om ein skal ha noko håp om å få spele ferdig ein omgang innafor rimelig tid. 
Kvar deltakar lagar seg så kvar si rute med hjelp av krit, stole frå skolen, eller ein stein om underlaget er asfalt, hælen om underlaget er grus eller jord. 
(Eg skal ikkje her kommetere nærare dagens praksis med å sy putar under armane på den oppveksande generasjon i form av ferdigmåla basseruter i skolegardane).
Ei rute er i basseterminologi ein sirkel. 
Eg skal freiste å gje ei historisk forklaring på denne geometriske forvirringa lenger ute i artikkelen. 
No om ruta og konstruksjonen av ho: Spelaren freistar etter beste evne å konstruere ein så perfekt sirkel som mogleg med ein diameter på frå 1 til 1,5 m. 
På grusunderlag greier ein dette best ved å plassere den ein foten i sentrum og leike passar med beinet. 
Når dette er gjort, blir rutene sammenlikna og dei som er uakseptable, korrigerte. 
Det vanligste avviket kaller ein for eggrute, eit avvik som kan tolererast innafor visse, ikkje heilt definerte grenser. 
I regelen blir ein fort samde.
Så byrjer spelet. 
Målet er at ein ved hjelp av hovud, bein og bryst skal sjå til å få bassen plassert i ein av motstandarene si rute og sjå til at bassen ikkje hamnar i eiga rute. 
Til den første fasen i spelet, opplegget, er det knytt nokre viktige reglar: Den som legg opp, d.v.s. sett bassen i spel med foten, er nøydd til å sende den opp i ei bestemt høgd. 
Dei fleste stader i Trondheim er denne aksepterte høgda knehøgd. 
Ein informant frå Nonnegata påstår at han på Tyholt ein gong hadde kome i krangel med nokre gutar der som hevda at opplegget skulle gå i taskhøgd. 
Det har ikkje vore mogleg å få denne påstanden verifisert frå Tyholt-hald.
Vidare skal opplegget gjerast med eitt spark på bassen. 
Etter at bassen har komme i knehøgd og spelet er i gang, kan den einskilde "gå med bassen", eller, som det retteleg heiter i terminologien, "vepp". 
"Veppinga" skjer ved at ain held bassen i lufta med spark, knestøyt, headingar og bryststøyt med ein går mot motstandarane sine ruter.
Det er ikkje tillate å gå inn i ruta til den andre. 
Målet er så å legge inn bassen i ruta til ein motstandar, det blir da rekna som eit "mål" mot denne. 
Den som forsvarar ruta si har likevel lov til å gå ut av ruta for å hindre innlegg. 
Men det er ikkje særleg lurt å gå alt for langt ut av eiga rute, da ein kan risikere ein lobb over seg og ned i ruta.
Etter at bassen har hamna i ruta til ein av spelarane, blir status for omgangen gjort opp. 
Før spelet startar, blir spelarane samde om kor mange "mål" som kan tolas før ein må gå ut av spelet, eller blir blakka. 
Heiter det t.d. "blakka på fem", må den som har fått fem "mål" mot seg gå ut. 
Etter kvart vellukka innlegg blir det så ropt opp kva stoda er, t.d.: 3-3-1-0-4. 
Knehøgdregelen gjeld ikkje når nokon skal legge inn etter at bassen har komme i spel. 
Det perfekte innlegget er lågt og hardt. 
Som i andre ballspel, gjelds det også her å finte ut motparten på førehand. 
I likskap med fotball er korkje hands eller angrep i kroppen på motstandar tillate. 
Både desse syndene blir straffa med ein straffer."
Resten av artikkelen kan du lese på basse.no
Gjengitt her med tillatelse fra artikkelforfatteren.
Denne bokkassen var en del av de norske vandrebibliotekene til sjøs. 
I 1909 ble Statens vandrebibliotek for Sjømænd opprettet for å tilby norske sjøfolk lesestoff. 
Biblioteket tilbydde norske skip å gratis låne bokkasser. 
Kassene hadde forskjellig innhold og kunne byttes i norske havner og i utlandet, på norske konsulater og direkte med andre skip. 
Myndighetene hadde to mål med skipsbibliotekene. 
For det første var det et gode for sjøfolk å få tilgang til bøker til havs, som et tiltak for å forbedre fritiden. 
Fra myndighetenes side var imidlertid det andre formålet enda viktigere: Skipsbibliotekene skulle gjøre sjøfolkene til bedre mennesker. 
Det å lese bøker skulle medvirke til "aandens utvikling". 
Myndighetene ville at lesingen skulle utvikle sjømannens interesser "og avlede tanker fra mange fristelser og de mange nedbrytende kræfter og forhold, som møter ham allevegne".
Valg av litteratur
For å nå dette målet måtte man velge bøker med omhu. 
Denne bokkassen er antagelig fra 1917. 
Den inneholder først og fremst klassisk norsk skjønnlitteratur; alle de "fire store" er representert, sammen med norske sagn og Bibelen. 
Av faglitteratur finner man en bok om historie, en om politikk og en om Norges fugler. 
I dag kan boken "Praktisk haandbog i svømming og livredning" framstå som komisk. 
For selv om arbeidet for å lære sjøfolk å svømme kunne redde liv ved en sjøulykke, egner vel svømmeopplæring seg dårlig som selvstudium.
Leseglede
Til tross for at skipsbibliotekene hadde en uttalt oppdragende målsetting var de også til glede for sjøfolkene.
Leselysten, lesegleden og leseferdighetene varierte mellom sjøfolkene, men for mange var litteratur et kjærkomment innslag i en strevsom hverdag. 
Sjøfarts-direktoratet har fortsatt en bibliotektjenesten der norske skip får låne bokkasser. 
Men målsettingen om "aandens utvikling" er for det meste forlatt og sjøfolks velferd har blitt et mål i seg selv. 
Bokkassen fra 1917 befinner seg i Norsk Sjøfartsmuseums samlinger. 
Nede ved elva på gravem ligger den eneste kjente jordbruksristningen på Nordmøre. 
En gang i bronsealderen, for 4000 år siden var det en eller flere sunndalinger som ville markere noe her, derfor risset de omrisset av flere båter inn i stein. 
Dette er de første båtene vi vet om i Sunndal Kommune. 
Riktignok hadde man sikkert brukt båter i 6000 år allerede her i distriktet, men det var først i bronsealderen at noen laget et bilde av dem. 
Hva var det de ville fortelle etterkommere eller samtidige ved å lage slike bilder i berget?
Rast ut fra fjellsida eller alltid vært der?
Steinen de er risset på har ikke alltid ligget der den ligger. 
Det ser vi på hvordan båtene vender med stemnene opp. 
De fleste som har hatt noen teorier om ristningene mener at det er når gravemsura raste ut at steinen ble flyttet. 
Etter det er folk mindre uenige, for når raste gravemsura ut, og hva skulle man med en helleristning høyt oppe i berget der ura kom fra? 
Noen av figurene er ufullstendige så feltet med ristninger har vært større. 
Kanskje det finnes flere steiner med helleristninger på i området som ikke er oppdaget enda?
Raset begravde Gravemsgådene
Sogneprest Glükstad har med et sagn i boka si "Sunndalens og Øksendalens beskrivelse". 
Han skriver at et par hundre år før hans tid skal det ha gått et veldig skred som tok med seg to eller tre gårder. 
Kun ei jente som var på vei hjem berget. 
Glükstad skriver: "Hun hadde været ude og melket Kjørne, da hun paa Hjemveien møtte en Hulder med et barn på Armen og en del Flytningsgods. 
"Skal du flytte du?" spurte Pigen - "Ja" svarede Hulderen "og det bør du ogsaa gjøre straks, da Gaarden nu bliver ødelagt". 
Pigen fulgte rådet og blev frelst." 
Hanen gol vist i tre dager inne i ura før det ble stille.
Det har vist også vært vanlig å finne tømmerbiter i ura så noe sant er det nok i det. 
En av grunnleggerne av museet på Leikvin, Per Hoel som var en historieinteresert mann skriver at i 1910 datt noen unger ned i ei hule i ura der det lå laftestokker og trobord. 
De var ikke i voksen alder i stand til å vise Hoel hvor den lå siden det var overvokst av skog. 
Hoel skriver at raset sannsynligvis må ha gått tidligere enn Glükstad skriver for det finnes ingen kilder som beskriver den nedgangen i landskyld som burde fulgt med en slik katastrofe.
Kanskje gikk raset i middelalderen og vises ikke i papirene på grunn av svartedauden. 
Man er altså ikke enige om når raset gikk. 
Men det er heller ikke det eneste ubesvarte spørsmålet. 
Steinen lå nok også opprinnelig ved elva. 
For hvor var egentlig helleristningene opprinnelig plassert? Lå de opp i berget langt fra veien og elva slik man har bukt å si? Også om det er det delte meninger. 
Man har vist om båtene lenge. 
På folkemunne skal den ha blitt kalt "Sanktola øksa". 
De så den som en øks slik den var plassert. 
Kanskje skriver navnet seg fra middelalderen, siden det er mindre trolig at ting ble oppkalt etter helgener etter reformasjonen. 
I all den tid man har visst om steinen i moderne tid har den ligget der den ligger nå. Men noen mener at den må ha ligget lengre fra elva, ved gammelveien og så ha blitt flyttet av raset. 
Ekspert i helleristninger Professor Kalle Sognnes ved NTNU, mener derimot at steinen alltid har ligget der den er nå, ved elva. 
Så er det elva som har gravd bort grunnen under den slik at den har blitt stående på hodet.
Nordmøres eneste Jordbruksristning
Båtene ligner andre som er avbildet på berg fra denne tiden over hele Sør-Norge. 
Felles for de fleste av disse er at de er plassert i nærheten av vann, så sannsynligvis har steinen ligget ved elva før også. 
På den tida var det kanskje i øverbygda at sentrum for Sunndalen lå. 
Sjøen gikk helt opp til Hoel i eldre bronsealder. 
Så mange av de rikeste gårdene i dalen var ikke grunnlagt enda. 
Kanskje har også helleristningene en sammenheng med den store gravhaugen som Glükstad skriver skal ha ligget på Gravem. 
Noen flintdolker stammer også fra øverbygda, mens det er lite funn fra bronsealderen lenger ned i Sunndalen. 
Kanskje var bonden på Gravem, høvding i bygda eller leder for bronsealderens religion, siden det var på hans grunn at ristningene lå?
Det er mange spørsmål rundt gravemsbåtene og den er alene på Nordmøre om å vise slike symbolske etterlevninger fra bronsealderen. 
Det er verdt å ta seg en tur og se på den. 
Med skilting og tilrettelegging håper man etter hvert å få vist fram dette kulturminnet igjen på en verdig måte.
Har fått sitt navn etter gården Fosna i Kristiansund og ble oppdaget av Anders Nummedal i 1909. 
Navnet viser også til Lille - Fosen som var det tidligere navnet på Kristiansund. 
Navnet Fosnakulturen er en samlebeskrivelse over funnkompleksiteten til en steinalderkultur som har sitt opphav fra Nummedals oppdagelser i Kristiansund. 
Gjenstandene som blir funnet i denne kulturen viser til de første menneskene som bosatte seg i Kristiansundsområdet under steinalderen. 
Steinalderen som vi kjenner den her i Norge er fra ca 11 000 til 1800 f.kr. og er delt inn i to hovedperioder, eldre og yngre steinalder. 
For 15 000 år siden var siste istid på sitt største for så å minske raskt ned til den var borte for 9000. 
Alt for 11 000 år siden slo de første Nordmøringene seg ned her ytterst i havgapet selv om det fortsatt lå is inne i landet. 
Dette henger sammen med at isen lå innover landet men at øyene ute ved havet var isfrie. 
Det rike livet, som fugler, sel og fisk var viktig kosthold. 
Senere tids forskning har også visst at Fosnakulturen også er å finne langt opp i fjellene på Nordmøre noe som viser at de også drev jakt og sanking oppe i fjellheimen. 
Søndag 31. oktober gjorde Nummedal sine første funn ved Voldvatnet på Nordlandet i Kristiansund. 
Nummedal, som var lærer ved den videregående skolen i Kristiansund var ute på tur og så etter skjell da han oppdaget de to første flintbitene som han mente måtte være bearbeidet av mennesker. 
Denne oppdagelsen viste seg å være revolusjonerende innen norsk arkeologi da en ikke hadde blitt gjort funn av en sånn alder før her til lands.
Etter hvert fant Nummedal adskillig flere boplasser og noen av de mest kjente ble funnet på Kirkelandet i områdene ved Allanengen, Christies Minde og Øvrevågens Reperbane. 
Senere fant han også en flere ved Bremsneshatten på Averøy. 
Det ble gjort rike funn på Kirkelandet men i dag ser vi få spor som tyder på dette. 
Oppdagelsene ble gjort i forbindelse med den ekspanderende bybebyggelsen, men også på grunn av dette ble funnstedene ødelagte for ettertiden. 
Det eneste som i dag kan minne oss om steinalderboplassene på Kirkelandet er noen få steds- og gatenavn, som Flintegata.
Fosnakulturens redskaper
De typiske funn på en fosnaboplass er tilhogde flintredskaper og store mengder avfallsflint etter redskapstilvirking. 
Prosjektiler, skive- og kjerneøkser, er karakteristiske redskapstyper,. 
Helt vanlige flintavslag kan også ha vært brukt i noen anledninger. 
Dette kan en se på bruksslitasjen. 
Tilhugde tangespisser kan en også finne blant redskapene samt stikkelen som en brukte til å grave i bein med. 
Den såkalte Tangespissen og høgnipespissene er pilespisstyper som er karakteristiske for denne perioden og ble funnet ved utgravingene ved Kvernberget i 2007.
Arkeolgiske og geologi
En viktig faktor for arkeologene når de leter etter funn fra fortiden er vissheten om hvor sjøen til enhver tid har ligget. 
I steinalderen var havnivået grunnet siste istid høyere enn i dag, og eventuelle funn befinner seg derfor ca 30 - 40 meter over dagens havflate. 
Plasseringen av boplassene ble valgt med omhu, og lå ved strandkanten i små dalsøkk i ly for vinden, ved små fjorder og sund hvor det var lett å komme til med båt.
Ved bruk av havnivå-diagrammer kan arkeologene komme frem til en datering av funn. 
For fosnakulturens vedkommende i Kristiansund er det vanlig å lete etter boplasser i områder 40 meter over dagens havnivå.
Mot nyere tid
Etter Nummedals tid er det utført få undersøkelser av steinalderboplasser i Kristiansundsområdet. 
Prøveundersøkelser i forbindelse med registrering av kulturminner i økonomisk kartverk på 1970- tallet var de eneste faglige undersøkelsene frem til 2001. 
Da gjennomførte NTNU Vitenskapsmuseet i Trondheim en større undersøkelse av steinalderlokaliteter i Orvika-Øygarden, på sørsiden av Nordlandet i Kristiansund (nedsiden av flyplassen). 
Her ble det gjort funn med hovedvekt fra yngre steinalder (Neolitikum). 
C14-dateringer, som er karbondatering av organisk materiale, fra de undersøkte boplassene indikerte i tillegg noe aktivitet i bronsealder og tidlig jernalder (1800 f.kr - 500 e.kr.) 
Nummedal gjorde også funn fra eldre steinaldere (tidligmesolittikum), på begge sider av veien mellom Omsa og Gløsvågen.
Utgravingene ved Kvernberget i 2007
Ved utgravinger ved Kverberget flyplass i Kristiansund i 2007 fant man flere flintfunn som indikerte) eldre steinalder (tidlig mesolitikum). 
Også høyden over havet på 42 - 56 meter gjør denne dateringen sannsynlig. 
På en funnlokalitet fant man hele 4300 funn! 
Funn og undersøkelser som c14-datering, typologi, som er å se gjenstandene opp mot hverandre og datere ut fra deres plassering i forhold til de andre gjenstandene, og geologisk datering av havnivået gir lokaliteten en alder på omtrentlig 11 300 år! 
Disse senere undersøkelsene har forskjøvet tidspunktet da de første Nordmøringene slo seg ned 1300 år tilbake.
Avslutning
For forskningen av vår eldste historie har Anders Nummedals funn ved Voldvatnet hatt en uvurderlig verdi. 
Ikke bare gjorde en funn som førte vår historie adskillig mange tusen år lengre bak i tid men en har også fått innblikk i en kultur som var rikholdig og avansert. 
Kanskje var også Nordmøringen den første som slo seg ned i landet?
Den siste tids forskning har om ikke annet fortalt oss at Nordmøre var blant de stedene som først ble befolket, og det er da ikke så verst?
Når det skulle være bryllup måtte massive mengder øl og mat gjøres klare. 
Det skulle ikke bare festes en dag, men flere dager til ende. 
Bryllupene varte mellom tre dager og en uke. 
Dette krevde mye penger og resurser. 
Det er i den forbindelse bjodarstokken ble brukt. 
Før bryllup gikk en mann rundt i bygda med bjodarstokken under arma og ba inn til bryllup. 
I bjodarstokken ble det samlet inn penger der han dro i rundt. 
Denne bjodarstokken har årstallet 1658 innrisset under og er svært fint utskåret med mønster helt eget for Sunndalsregionen. 
Den gavmilde person som foræret museet det som kom til å bli SU 1 i samlingene i 1936 var Olaf Vennevold. 
Han hadde kjøpt den av farger Ole Løkken i 1926. 
Pengene som ble samlet inn i bjodarstokkenkom godt med. 
Ikke bare skulle det feires bryllup flere dager til ende, først skulle det være festarøl også. 
Skikken med festarøl kommer fra hedensk tid og gamle tiders bryllupsseremoni, handfestinga mellom partene. 
De to partenes foreldre tok hverandre i hånden på gifteravtalen og brudeparet ble rette ektefolk.
Utover hele middelalderen prøvde kirken å få has på skikken, men folk flest fortsatte som før. 
Skikkelig gift ble man under handfestinga, seinere når presten hadde tid kunne man bli viet i kirken. 
Da var man ofte allerede flyttet sammen. 
I følge Sunndalsboka bind IV ble festarølet på 1600-tallet ofte feiret dagen da det ble lyst ut i kirken at et giftermål skulle finne sted. 
Det er sannsynlig at de fleste hadde glemt opprinnelsen på skikken på den tiden og festarølet ble endelig forbudt i 1799. 
Før det ble slutt på festerøl var det også blitt satt grenser for hvor mye en kunne feste i bryllupet. 
Det var grenser for mengden folk som kunne bli innbudt, hvor mye det kunne brygges, det skulle bare vare en dag og man fikk bare servere fire retter.
Dette ble det syndet mye mot og prester og øvrighet viste ikke sin arme råd for å stoppe ekstravagansen som nærmest en tid ble en konkurranse om å ha det største og mest overdådige bryllupet.
Hovedgrunnen til øvrighetens inngripen var at slike lag kostet mye resurser i en tid da man ofte opplevde uår og hungersnød. 
Det ser ikke ut som om forbudet har hjulpet. 
Helt ut på 1800-tallet satte folk seg bent fram i gjeld for å feire storbryllup. 
Da var det kjekt å få litt hjelp av resten av bygda med bjodarstokken.
På Elverhøi i Sunndal bor den siste lakselord i Sunndal, John Bridgeman, en kort tid om sommeren. 
Han og hans familie har eid Elverhøi i over 100 år og all den tiden er det ført statistikk over laksefangsten i Driva. 
Disse journalene er mye en oppvisning i fiskernes fortreffelighet der de viser til vekten på fisken og hvor hardt den kjempet i mot før den kom i land, for ikke å si de store som slapp unna i siste liten, alltid større en den som faktisk ble fisket den dagen selvfølgelig. 
Som med mye annen historisk dokumentasjon sier den lite om kvinnene og deres rolle. 
Men blant alle små noter i forskjellig håndskrift finnes likevel enkelte glimt. 
I 1890 er en kvinne nevnt første gangen i journalen. 
Det står bare at Mr. J. Howson og frue kom til dalen. 
Men det er likevel første gangen det blir nevnt spesifikt. 
Ellers er det bare skrevet ned når mennene kom. 
Var Lort Phillips og Prettyman, da Elverhøis eier, ungkarer på den tiden, lot de hustruene være hjemme eller så de seg rett og slett ikke bryet med å nevne dem? At det blir nevnt spesifikt at Howson hadde med seg dame tyder vel på at fiskergjengen til da ikke hadde med seg kvinnfolka. 
Kanskje var det en guttetur. 
Det tok i alle fall slutt i 1890.
En kvinnelig laksefisker
I 1891 er nemlig Mrs. E LP skrevet opp som fisker. E. Lort Phillips hadde da antagelig med seg "kjerringa" på lasset og hun var også interessert i å fiske. 
Lady Loise Jane Forbes Lort Phillips dro i løpet av sesongen i land 19 laks og klud, den største var 31 pund, til sammen ble det 269 pund. 
Mannen hennes slo henne, han fisket 421 pund. Den største 38 pund.
Vi vet fra andre kilder at fru Lort Phillips var arkitekt, hun sto bak tegningene til de fleste av byggene Lort Phillips lot bygge på Nordmøre. 
Det var enda noe fram i tid i 1891 når hun kom hit og fisket for første gang. 1891 er også første året der det er satt inn bilder i journalen. 
Etter henne ble også av og til andre kvinner skrevet inn i journalen, men de var alltid i mindretall og mange år var det ikke registrert noen kvinnelige fiskere i Elverhøis fiskjournal.
Etter hvert ble også barn med på turen til Norge. 
Blant den oppvoksende generasjonen var det unge kvinnelige kunstnere. 
Malerier var blant de fine kunster som en dannet ung dame kunne drive med. 
Både journalen og de mange akvarellene etter Margaret og Evelyn Crookshank viser at det var noe de kunne i rikt mon. 
Fra de muntlige overleveringene til Lars H. Gravem vet vi at Mary Bridgeman fisket. 
Det gikk helst i aure, som var matfisken. 
Den ble ikke like godt dokumentert i journalen. 
Fra samme kilde vet vi også at moren til H. W. Fox fisket selv om hun var gammel og skrøpelig. 
Hun var visstnok en kløpper med fluestanga, men måtte ha hjelp til å få i land de største fiskene.
Vi har ikke journalen fra etter krigen enda så vi vet lite konkret om kvinnelige fiskere fra denne perioden. 
Innskrevet i journalen ble de nok bare en sjelden gang, hvis det ble laks på dem. 
Kanskje var det ikke snakk så mye om en kjønnsdeling i journalen når kvinnene slapp til med fiskestanga, men heller at man ikke gikk etter fisk som var for tunge til at man selv fikk de i land?
En hendelse nær radarområdet på Nikebatteriet i Våler i Østfold en tidlig søndags morgen. 
I 1957 aksepterte Stortinget et tilbud fra USA om et rakettforsvar i Norge med NIKE-raketter, verdens mest moderne. 
Bataljonen ble etablert med fire batterier; Våler, Trøgstad, Nes og Asker. 27.april 1960 var bataljonen klar for sin misjon. 
Det var å beskytte Oslo mot angrep fra fientlige fly med atomvåpen. 
På dette tidspunktet, og også senere, var områdene rundt forsvarsanleggene et yndet turmål for ansatte ved enkelte utenlandske ambassader.
"Historier fra den kalde krigen" er et innsamlingsprosjekt igangsatt av Norsk Luftfartsmuseum og et ledd i arbeidet med en utstilling om perioden fra 1945 til 1990, prosjekt Isfronten.
Jeg ble vekket av de lange høye dønningene omtrent halv-veis mellom Baltimore- USA og Cape Town- Syd Afrika, vi nærmer oss ekvator og jeg skotter ut gjennom ventilen; skarp sol blender meg og jeg tomler ut av køya når jeg husær at jeg har frivakt: 
Det er stor sjø og solskinn med en sterk varm forrapå tvers vind når jeg kommer på dekk og blir bombardert av en stor sverm flyvefisk. 
Vår danske kokk i hvitt med kokkelue løper rundt på mellomdekket og samler energisk fisken i sitt lange hvite forklede. 
Synet er så flott og fornøyelig at jeg uvilkårlig setter i en gapskratt; han ser opp på meg roper han unskyldene: "Jeg elsker stekt flyvefisk, de smaker som småmakrill. 
Vil du ha et måltid til lunch Reppen"? Leende svarer jeg "Ja takk Kokken" .
M/S Staholm på 9000 tonn av Oslo ruller mot babords lovart så vi må sette sjøbein når kokken roper; "der kommer sku mer!" og riktig nok ut av en stor sjø forrapå tvers liksom løsner det under den hvite vindfråden ved toppen av sjøen en stor "formasjon" eller stim av svevende fisk med store utspendte finner-vinger og med kurs rett mot oss. 
Uvilkårlig dukker jeg meg, mens kokken løper inn i byssa for å tømme sitt forklede for fisk. 
Klask, klask, klass låter det gjentatte ganger i dekk når noen av fisken ikke klarer å holde høyden og klasker i dekk. 
De fleste havnet i sitt rette element dog på styrbords låring. 
Noen forsvinner også gjenom spygattet. 
De fleste av de uheldige fiskene hadde havet under leider´n opp til brua og jeg forundrer meg over disse fiskenes størrelse og vekt; mens kokken og jeg i felleskap sanker inn dagens sprellende lunch.
Til lunch er vi fem mann i nco-messa: Tømmer´n, Båsen, Førstekokken, Annenkokken og jeg Reppen. 
På et stort fat av rustfritt stål ligger brungyldne sprøstekt flyvefisk helstekte med vingende på; knasesprø, pønta med "fersk" persille, sitronskiver, garnert med annenkokkens egne ombordlaga remulade og mjælkokte poteter. 
Stuerten hadde fått sin porsjon servert på luggar´n. 
Det smakte helt rekti som helstekt "Spiker". 
Et uforglemmelig måltid for oss alle fem mens vi rulla videre mot Afrikas Cape Goodhope og Cape Town.
Exocoetidae eller flyvefisk er en familie av saltvannsfisk som består av omkring 70 arter grupperet i 7 til 9 familier. 
Flyvefisk finnes i alle verdenshav hovedsakelig i varme tropiske og subtropiske farvann. 
Flyvefiskenes mest bemerkelsesværdige kjennetegn er at ét eller to av deres finnepar, er usedvanlig store og som gjør fisken i stand til å sveve avmålte distanser for å unngå sine fiender. 
Flyvefiskens aerodynamikk er like effektiv som fuglenes.
Som forberedelse til et svev svømmer fisken hurtig, tett opp til vannflaten med finnerne tett til kroppen, og når den forlater vannet sprer den finnerne. 
Flyvefisken flakser ikke med finnene. 
I luften kan den nesten fordoble sin hastighet og nå op til 70 km/t. 
Svevet kan bli op til 30-50 meter, men man har observeret svev på flere hundrede meter, i disse tilfelder har fiskene benyttet seg av bølgefrontens pushup. 
Fisken kan også seriesveve ved å piske med halen i vannet og på den måten "propellere" sin fremdrift.
De fleste arter blir maksimalt opp til 30 cm lange, enkelte opp til en halv meter.
Å, så rik jeg følte meg som barn på de klare, kalde vinterkveldene med et tynt snølag og krystallisert snø som glitret og funklet som de vakreste diamanter. 
De var kalde å holde, og de tapte sin glans og smeltet i hånden min, til min store skuffelse. 
Å se på dem, på litt avstand derimot - det var da de tok seg best ut. 
Det var nesten litt magi i det som skjedde på disse frostklare kveldene da det knitret og knaket under fotsålene mine. 
Ute, gjerne alene under en himling så uendelig at jeg nesten mistet pusten. 
Der oppe var det myriader av stjerner på en kongelig blå bakgrunn, og foran meg på marka et hav av is-diamanter. 
Det ga en følelse av å eie hele verden, og alt det vakre i den. 
Det var som jeg var prinsessen som skulle arve hele kongerike.
Denne veldige høytidstemte følelsen finner jeg tilbake til når været blir slik at snøen blir til isdiamanter. 
Da vandrer tankene til uendeligheten. 
I motsetning til barnets tanker om å eie skjønnheten, ser jeg nå at jeg er som et sandkorn i galaksenes vandring. 
Verden har eksistert i millioner av år før meg, og den vil eksistere i like mange år etter at jeg opphører å være her. 
Livet mitt blir som en kort parantes, eller en tankestrek i dette perspektivet. 
Da kjenner jeg på den voldsomme avstanden på følelsen av å være viktig i eget liv, og hva livet mitt betyr i den store, store sammenhengen. 
En merkelig tanke som gjør meg litt svimmel.
Født 20. juni 1847 i Flakstad i Lofoten. Død 14. april 1916 i Christiania. 
Under valget i 2011 var jeg veldig i tvil om hva jeg skulle stemme. 
Jeg synes det var et vanskelig valg, og jeg diskuterte mye med venner før jeg ble enig med meg selv. 
Spilte stemmen min overhode noen rolle fra eller til? 
Og kunne jeg stå for det valget jeg hadde gjort i ettertid?
Tidligere syntes jeg at stortingsvalgene var viktigere enn lokalvalg, men det var mens jeg ikke bodde i Norge. 
Etter at jeg flyttet tilbake synes jeg at lokale valg er minst like viktige. 
For det er på det lokale planet at mye av det som angår oss i hverdagen blir bestemt. 
Hva skjer med barnehager, skoler, helsetjenester og ungdomsklubben i din by eller din bydel? 
Og hvem skal få lov å bestemme over våre felles penger, akkurat her, i vårt nærmiljø?
Lokale valg og stortingsvalg - hvis du ikke stemmer er det vanskeligere å si noe når politikerne fatter beslutninger du ikke er enig i. 
Du kan ikke si noe når de stenger ungdomsklubben, eller legger ned barnehagen. 
Du kan ikke si noe når asylsøkere blir tvunget til å sultestreike utenfor kirken din.
Politikk handler ikke om møter og papirer. 
Politikk handler om hverdagen vår, de små tingene og de store tingene.
Alt som skjedde før vi ble født føles lenge siden. Men tiden går fort. 
Hundre år er faktisk ikke lenge. Farmoren min ble født før kvinner hadde stemmerett.
Uten at jeg vet det, tipper jeg at Gina Krog ble oppfattet som en slitsom og litt masete dame. 
En sånn som alltid skulle mene noe om ting. Men vi burde være takknemlige. 
Gina Krog gjorde det mulig for oss som er jenter og kvinner å engasjere oss i politikk. 
De store tinga og de små tinga. Lokalt og nasjonalt. 
Og ta valg vi kan og må stå for i ettertid.
En digital fortelling laget på oppdrag fra Norsk kulturråd/Digital fortalt i forbindelse med stemmerettsjubileet 2013. Om en av de fire store i norsk kvinnebevegelse.
